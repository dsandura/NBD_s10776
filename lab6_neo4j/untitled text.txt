https://eu1.clarizen.com/Clarizen/Report/129214341


Jeszcze jedna rada nie pozwólcie sobie "zepsuć" szkolenia małych przez innych ludzi i pieski też zresztą.
Będzie Was zaczepiało mnóstwo ludzi bo będą widzieli małego słodkiego szczeniaczka i piszczało na jego widok.
Nie musicie się zgadzać na głaskanie go przez każdego przechodnia. Dużo jest też takich ludzi, że bez pytania łapią naszego pieska..
Ile razy miałam taką sytuację, że wchodziłam z Aspen do pociągu, a tu już jakaś pani chaps ręką za ogon - jakie fajne futro...
Ja przeważnie obcym mówię, że piesek jest w trakcie szkolenia i nie pozwalam.
Od czasu do czasu można pozwolić, jak czujemy, że ktoś jest serdeczny i my i piesek ma na to ochotę i socjalizujemy.
Moim zdaniem Samoyedy powinny być przyjazne dla wszystkich, ale też dla bezpieczeństwa nie powinny lecieć do każdego napotkanego człowieka 
i na niego reagować. I teraz z autopsji, jak Aspen była mała, mieliśmy sąsiadkę, która na klatce dostawała dosłownie szału jak ją widziała,
mi było głupio odmówić no bo sąsiadka.. efekt był taki, że z Aspen nie dało sie spokojnie wyjść na żadną klatkę schodową,
dostawała szału takiego jak sąsiadka ją nauczyła, że się zachowuje na klatce, szczekała, ciągnęła, piszczała i była 
mocno podekscytowana i nie umiała się uspokoić. Poprosiłam sąsiadke za jakiś czas, że ją szkolimy i czy może spokojnie się z nią witać,
bo dla psa zdrowe jest zrównoważenie emocjonalne, a nie wpadanie w szał, gdzie nic do niego wtedy nie dociera. 
Wyprowadziłam ją z tego, ale ciężko było tego oduczyć, więc spędziliśmy dobre kilka miesięcy na nauce spokojnego wychodzenia z domu
i chodzenia po klatce, i to czasami zajmowało mi 30 min czekania w korytarzu aż się uspokoi i wyjdzie spokojnie.
Pamiętajcie, też o tym, że pieska łatwiej jest czegoś nowego nauczyć, niż pózniej oduczać.
Tak samo, jak widzicie, że jakiś pies jest niegrzeczny i nieładnie bawi się z Waszym, ale mały się stresuje, oblizuje się, ziewa, unika, 
poddaje, kuli ogon, w oczach widać też jak białka widać pieska, że to jest stres albo nadmierna ekstytacja. 
Wycofujemy malucha z takiej sytuacji jak najszybciej. 
Tak samo jak witanie się z innymi pieskami na spacerze na już będzie można - na początku socjalizacja więc pytamy czy możemy 
się przywitać czy piesek jest przyjazny, jesli tak to dajemy się powąchać. Patrzymy też na sygnały które wysyła nasz piesek i podchodzący. 

Dodatkowo jeśli piesek zaczyna kojarzyć nasze spacery do parku tylko z tym, że idziemy sie bawić z innymi pieskami i ludzmi 
to cały spacer będzie na tym skupiony na szukaniu piesków do zabawy i nowych ludzi do przywitania. I zacznie traktować nas
jak transport do innych piesków, a nie jako właściciela z którym spacer to budowanie więzi i wspólnie spędzony czas. 
Jeśli Wam to odpowiada to też ok, bo oczywiście ja daje tylko rady a każdy z Was wychowa sobie maluszka tak jak będzie się dobrze z tym czuł :)
Pamiętam, jak hodowca Aspen powiedziała mi, że jeśli włożę serce i czas w w wychowanie pieska to stanie się moim najwspanialszym przyjacielem na całe życie. 
I tego Wam też z całego serca życzę :)

